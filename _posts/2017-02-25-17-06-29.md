---
layout: post
title: Comunicato Assobit in risposta ad articolo Sole 24 febbraio 2017
img: http://www.assob.it/img/chain-257492_1280.jpg
bgimg: /img/post-bg.jpg
membro: Direttivo Assob.it
ruolo: Organo Direttivo
---
[//]: # "Scrivere qui  sotto un summary del post"
Come associazione di esperti del settore quando sul principale quotidiano economico italiano leggiamo 
articoli come ["Banche centrali, guerra ai Bitcoin"](http://mobile.ilsole24ore.com/solemobile/main/art/finanza-e-mercati/2017-02-23/banche-centrali-guerra-bitcoin-214809) 
proviamo un certo sgomento.

<!-- more -->
[//]: # "Scrivere qui  sotto il post in markdown"

Innanzitutto al contrario di quanto affermato nell'articolo il bitcoin non è anonimo: il contante è anonimo, 
le materie prime sono anonime, i titoli al portatore sono anonimi. Il bitcoin è pseudonimo, come una casella 
di posta elettronica.

Il bitcoin è anche tracciabile: l’affermazione dell'autore che il mercato sia "una prateria per evasori, 
riciclatori e bande di criminali" è apodittica e assiomatica. Chi sarebbero gli “evasori”? Ed i “riciclatori”? 
E quali sarebbero le “bande di criminali”? Basta leggere il rapporto antiriciclaggio dell’UIF per rendersi 
conto che solo in Italia e solo nei primi sei mesi dell'anno, sono stati versati (non usati, ma versati) oltre 
94 MLD di euro in contanti.

Inoltre, qualora solo lo 0,1% della stima dei flussi mondiali di capitali illeciti (nella sola Italia la stima 
dell’economia illegale e criminale si attesta sui ~ 200 miliardi di euro annui, fonte ISTAT) utilizzasse il bitcoin, 
vi sarebbe una pressione sulla domanda di acquisto di bitcoin molto elevata che farebbe schizzare verso l’alto il prezzo. 
Da qui la contraddizione: 
- (i) il prezzo del bitcoin è totalmente slegato dalla domanda, 
- ovvero (ii) l’economia illegale non usa bitcoin bensì i contanti.

Nell'articolo si cita un rapporto BCE del 2015 sulle valute digitali. La citazione virgolettata che bitcoin 
sarebbe «la più grande minaccia potenziale per la politica monetaria e la stabilità dei prezzi, per la stabilità 
finanziaria e la vigilanza prudenziale» non è corretta: mai nel rapporto viene affermato questo. Al contrario nel 
report in questione viene ribadito che, in quanto fenomeno marginale, le valute digitali non costituiscono un rischio 
concreto per politica monetaria, stabilità dei prezzi e funzionamento del sistema dei pagamenti. Più volte viene ripetuto 
che le monete digitali non costituiscono una minaccia reale e non esiste alcun rischio concreto. Inoltre lo stesso 
report mette in luce gli aspetti positivi delle "virtual currencies": innovazione nel sistema finanziario, vantaggi 
per le comunità virtuali e miglioramento dei pagamenti cross-border.

Ancora: in Bitcoin nessun "conto" viene aperto né può essere aperto, ma l’utente può esclusivamente creare un 
indirizzo su cui vengono inviati bitcoin, indirizzo che è generato da  una chiave privata, che costituisce 
l’elemento con cui i bitcoin vengono successivamente inviati ad altro indirizzo. Quindi nessuno apre conti, 
nessuno intesta fiduciariamente o tramite prestanome o complici, ed i bitcoin non cambiano né Stato né giurisdizione 
perché non sono in nessuno Stato né in alcuna giurisdizione. Diventa pertanto impossibile seguire l’iperbole del 
giornalista, che si avventura in un terreno per lui inesplorato e senza alcuna mappa, dato che tace in merito agli 
approfondimenti svolti in Unione Europea e prescinde addirittura dallo schema pubblicato da parte del dipartimento 
del Tesoro in merito all’introduzione della IV direttiva antiriciclaggio che contempera i bitcoin (valute virtuali).
 
Di seguito riportiamo ulteriori passaggi a nostro avviso censurabili:  

*"Bitcoin ha già oggi 500mila conti individuali attivi da cui si originano 100mila transazioni al giorno, con un 
totale accumulato di 198 milioni di operazioni effettuate."*
Assumendo che per "conti" si voglia parlare di utenti, non sono citate le fonti di questi dati ma dato che la sola 
Coinbase (che richiede KYC per l'acquisto dei bitcoin) 
[dichiarava mesi fa 3 milioni di iscritti](http://btcgeek.com/coinbase-reaches-3-million-wallets/) il numero di 
"conti individuali" appare sottovalutato. 
Per quanto riguarda il numero delle transazioni quotidiane, i dati pubblici delle transazioni sembrano ammontare 
[quasi al triplo](https://blockchain.info/it/charts/n-transactions) rispetto a quanto affermato dall'autore .

*"la Cina abbia quasi commissariato le piattaforme di scambi in Bitcoin a Shanghai e Hong Kong."*
Sarebbe interessante avere le fonti di tali affermazioni, mentre sul "quasi commissariamento" degli exchange cinesi 
sarebbe necessario un approfondimento. A nostra conoscenza ci sono solo delle ispezioni della PBOC in alcuni exchange, 
ispezioni che hanno indotto questi ultimi ad introdurre fees negli scambi (fino ad allora non previste) e migliorare 
le procedure di KYC.

*"Alla fine della giostra, i capitali hanno preso il volo con destinazione ignota, e l’intera operazione non 
lascia traccia né sui radar delle autorità finanziarie n di quelli dell’antiriciclaggio o di controllo 
sull’esportazione di capitali."*
Come già accennato i dati pubblici ci dicono che è il contante, specie nei suoi tagli alti, 
lo strumento di elezione per tali operazioni e non certo il bitcoin.



