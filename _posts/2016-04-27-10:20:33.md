---
layout: post
title: I Registri Condivisi o "Shared Ledgers"
bgimg: /img/post-bg.jpg
membro: Gabriele Domenichini
ruolo: Membro AssoB.it
---
Cominciamo una serie di articoli che spiegano in termini semplici le novità
in campo finanziario che stanno appassionando governi e banche di tutto il mondo.
E' volutmente in linguaggio non contabile e cerca di usare termini semplici.

<!-- more -->
## Il concetto

I registri condivisi contengono il "chi ha che cosa" tra persone o
organizzazioni e documentano i cambiamenti nel tempo di questa situazione.
Sono gli stessi utenti del registro comune, imprese, enti statali, a fare le scritture.

Il vantaggio di tenere e fare riferimento ad un unico [registro][libri contabili] per tutti gli
utenti è quello di evitare la [riconciliazione contabile][reconciliation] che si rende invece
necessaria quando ognuno tiene un proprio registro e di limitare le dispute
dal momento che il registro questo dovrebbe rappresentare la volontà delle 
parti al momento della scrittura.

## Come funziona il mondo dei registri attuale

Oggi organizzazione ha diversi registri contabili per le merci e per i valori
finanziari: pensiamo ai vari [libri contabili][libri contabili].
Un esempio elementare spiega meglio la situazione attuale:

Supponiamo di avere due organizzazioni. Chiamiamole Alice e Bob.
Alice ha una mela e Bob ha un euro. Nella situazione
attuale **ognuno ha un suo registro** dove scrive cosa succede alle mele e ai soldi.
Quando se li scambiano Alice scrive nel suo registro che ha dato una mela
a Bob e ha ricevuto da questo un euro.
Bob scrive  nel suo registro che ha dato un euro ad Alice e che ha ricevuto
da questa una mela.

Periodicamente Alice e Bob si incontrano e mettono a confronto le loro scritture
e controllano che tutte le transazioni coincidano cioè che tutte le mele date da
Alice sul suo registro siano documentate come ricevute dal
registro di Bob e che tutti gli euro che Bob ha scritto come pagati ad Alice
sul suo registro compaiano sul registro di Alice come incassati. Le
registrazioni in questi casi appaiono speculari l'una
"riflette" le scritture dell'altra.

Questo processo di controllo incrociato delle scritture è detto
**[reconciliation]** (in italiano è assimilabile alla riconciliazione 
dei saldi contabili o alla spunta).

### Reconciliation

La [reconciliation] tra due registri illustrata sopra è molto semplice ma
nel mondo reale gli operatori e i beni di cui tenere traccia sono
tanti e i controlli che vari tipi di autorità possono richiedere complicano
la tenuta di questi registri non condivisi.

il fatto che una
compravendita di titoli sul mercato finanziario americano sia considerata
avvenuta dopo tre giorni lavorativi si deve a questo immenso numero di
scritture e controlli. i tre giorni (tecnicamente [T+3][t+3]) sono il tempo 
di ["Clearing"][clearing] in cui il
"sistema" certifica che il titolo è stato consegnato al compratore,
["Settlement"][settlement], e che il denaro è giunto al venditore.

## La novità dei registri condivisi o Shared Ledgers

I [registri condivisi][sharedledgers] sono registri in cui gli operatori possono scrivere
seguendo alcune regole e quanto scritto rappresenta all'istante legge per
tutti coloro che si rifanno a questo registro o tutti coloro che devono
sorvegliare e regolare questo mercato.

Se l'operatore che usa il ledger ha grande **confidenza** nel funzionamento di
questo e sa che le sue controparti ne hanno altrettanta può, sotto alcune
condizioni, rinunciare a **tenere una propria contabilità** e la riconciliazione non
è più necessaria nel momento in cui non ci sono più molteplici registri
da confrontare.

Se l'operatore non ha il controllo del registro e/o il controllo del corretto
funzionamento del sistema deve avere fiducia in chi questo controllo ce l'ha.

### Il ruolo della fiducia

La fiducia nel sistema da parte degli operatori è essenziale e fino ad oggi
veniva riposta in un ente che si incaricava di fare rispettare gli accordi 
tra le parti e che aveva l'accesso esclusivo alle scritture opponibili in 
sede di giudizio, cioè a quelle che potevano essere usate per far valere i 
propri diritti in caso di disputa.

Stanno nascendo modelli nuovi in cui chi opera con un registro condiviso 
ha maggiori responsabilità e maggiore controllo sulle scritture e ha bisogno 
di un livello inferiore di fiducia verso l'ente che mantiene il registro per 
avere confidenza nel sistema.

I maggiori controlli e responsabilità che cominciano a vedersi nei registri 
contabili condivisi di nuova concezione sono:

* E' l'operatore a scrivere **direttamente** sul registro 
* può controllare il funzionamento di questo non solo attraverso i risultati
delle operazioni anche a priori attraverso
l'[ispezione][revisionecodice] del [sorgente del codice][opensource] e oggi 
[in un caso particolare][gitian] anche 
avere la prova che il linguaggio macchina corrisponda al sorgente ispezionato.
* può fare affidamento sul fatto che la controparte non possa rinnegare
la propria scrittura (irripudibilità) grazie all'utilizzo della firma digitale
* è confidente che nessuno possa alterare il registro
o le proprie scritture a posteriori
* è confidente che il software di tenuta del registro si comporti come 
* ci si aspetta

*Per tutto ciò che l'operatore non svolge direttamente in maniera consapevole
o di cui non può controllare il funzionamento
è necessario che venga riposta una grossa quantità di **fiducia**
verso una terza parte che svolge per questo i compiti di tenuta dei conti*

Nel mondo di oggi esistono "registri condivisi" di vecchia concezione come
Paypal in cui la fiducia necessaria da parte degli operatori è immensa poichè
non solo gli operatori non scrivono in maniera irripudiabile il registro ma
possono controllare il funzionamento del
software solo a posteriori.
Questi NON sono gli "Shared Ledgers" di cui si parla oggi.

Nel 2009 è nato uno "Shared Ledger" che ha ispirato molti altri esperimenti e
miglioramenti: la Blockchain del sistema Bitcoin.

##La blockchain del sistema Bitcoin

Le caratteristiche principali della Blockchain sono:

* L'assenza di una terza parte di cui è necessario fidarsi per la tenuta del registro 
(cosiddetta trustlessness)
* La conseguente totale apertura nell'utilizzo da parte di chiunque (cosiddetta "permissionlessness")
* la massima trasparenza su TUTTE operazioni ma una discreta privacy per gli
operatori
* la presenza di un solo asset sul registro che non esiste da nessun'altra parte
che sul registro.

Questo sistema cerca di eliminare completamente la necessità di doversi fidare
di una terza parte.

E' stata la nascita del sistema Bitcoin a suscitare le riflessioni sui vantaggio 
di un sistema a registro contabile condiviso. Ma banche e governi di tutto il mondo, 
perplessi dall'esistenza di una valuta nata e cresciuta fuori da un contesto istituzionale 
Hanno sentito il bisogno di cercare una "terza via".

In sintesi a cercare un sistema di registri condivisi che cerchi di reintrodurre 
un pò di controllo e che possa contenere anche altri tipi di beni materiali o finanziari.

Sono così nati vari tipi di "permissioned" Ledgers ovvero di registri condivisi
il cui utilizzo è sottoposto a sorveglianza e/o autorizzazioni.

Questi si distinguono comunemente oggi in ledger basati su Blockchain e non ma
molto più opprtuno sarebbe invece distinguerli per:

***la quantità e il tipo di fiducia che un utente di questi sistemi
deve riporre in una terza parte per rinunciare alla personale custodia della
sua contabilità e quindi del suo denaro.***

Esempi di prototipi di questi permissioned Shared Ledger sono:

* [Corda][corda] del consorzio R3
* [Liquid][liquid] di Blockstream
* Il progetto [Hyperledger][hyperledger]

Nel prossimo articolo vedremo nel dettaglio le blockchains e le loro
caratteristiche.

DISCLAIMER: *Le idee espresse in questo articolo sono frutto della mia esperienza e 
non riflettono le posizioni dell'Associazione AssoB.it che presiedo.
Ho investito in una società che sviluppa anche blockchains permissioned.*

[corda]: https://gendal.me/2016/04/05/introducing-r3-corda-a-distributed-ledger-designed-for-financial-services/
[sharedledgers]: https://gendal.me/2015/04/27/how-to-explain-the-value-of-replicated-shared-ledgers-from-first-principles/
[hyperledger]: https://www.hyperledger.org/
[t+3]: https://en.wikipedia.org/wiki/T%2B3
[settlement]: https://en.wikipedia.org/wiki/Settlement_(finance)
[clearing]: https://en.wikipedia.org/wiki/Clearing_(finance)
[libri contabili]: https://it.wikipedia.org/wiki/Libro_contabile
[reconciliation]: https://en.wikipedia.org/wiki/Reconciliation_(accounting)
[revisionesoftware]: https://it.wikipedia.org/wiki/Ispezione_del_software
[opensource]: https://it.wikipedia.org/wiki/Open_source
[gitian]: https://gitian.org/
