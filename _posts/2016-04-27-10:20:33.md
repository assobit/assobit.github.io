---
layout: post
title: I Registri Condivisi o "Shared Ledgers"
bgimg: /img/post-bg.jpg
membro: Gabriele Domenichini
ruolo: Membro AssoB.it
---
Cominciamo una serie di articoli che spiegano in termini semplici le novità
in campo finanziario che stanno appassionando governi e banche di tutto il mondo.

<!-- more -->
## Il concetto

I registri condivisi contengono il "chi ha che cosa" tra due persone o
organizzazioni e documentano i cambiamenti nel tempo di questa situazione.
Sono scritti da e sotto la responsabilità di più operatori.

Il fine è quello di evitare la riconciliazione necessaria quando ognuno ha
il proprio registro anzichè avere la gestione comune di uno condiviso.

## Come funziona il mondo dei registri attuale

Oggi ogni organizzazione ha diversi registri per le merci o per i valori
finanziari: pensiamo ai libri giornale, ai libri contabili, ai libri di carico
e scarico.
Un esempio elementare spiega meglio la situazione attuale:

Supponiamo di avere due organizzazioni: Alice e Bob.
Alice ha una mela e Bob ha un euro. Nella situazione
attuale **ognuno ha un suo registro** dove registra cosa succede alle mele e ai soldi.
Quando se li scambiano Alice scrive nel suo registro che ha dato una mela
a Bob e ha ricevuto da questo un euro.
Bob scrive  nel suo registro che ha dato un euro ad Alice e che ha ricevuto
da questa una mela.

Periodicamente Alice e Bob si incontrano e mettono a confronto le loro scritture
e controllano che tutte le transazioni coincidano cioè che tutte le mele date da
Alice sul suo registro siano documentate come ricevute dal
registro di Bob e che tutti gli euro che Bob ha scritto come pagati ad Alice
sul suo registro compaiano sul registro di Alice come incassati. Le
registrazioni in questi casi appaiono speculari l'una
"riflette" le scritture dell'altra.

Questo processo di controllo incrociato delle scritture è detto
**riconciliazione.**

### La Riconciliazione
La riconciliazione tra due registri spiegata è molto semplice ma
nel mondo reale gli operatori sono molti, i beni di cui tenere traccia sono
molti e i controlli che vari tipi di autorità possono richiedere complicano
la tenuta di questi registri non condivisi.


il fatto che una
compravendita di titoli sul mercato finanziario americano sia considerata
avvenuta dopo tre giorni lavorativi si deve a questo immenso numero di
scritture e controlli. i tre giorni (tecnicamente T+3) sono il tempo in cui il
"sistema" certifica che il titolo è stato consegnato al compratore,
"Settlement", e che il denaro è giunto al venditore "clearing".

## La novità dei registri condivisi o Shared Ledgers

I registri condivisi sono registri in cui gli operatori possono scrivere
seguendo alcune regole e quanto scritto rappresenta all'istante legge per
tutti coloro che si rifanno a questo registro o tutti coloro che devono
sorvegliare e regolare questo mercato.

Se l'operatore che usa il ledger ha grande **confidenza** nel funzionamento di
questo e sa che le sue controparti ne hanno altrettanta può, sotto alcune
condizioni, rinunciare a **tenere una propria contabilità** la riconciliazione non
è più necessaria in cui non ci sono più molteplici registri da confrontare.

Se l'operatore non ha il controllo del registro o la confidenza che il sistema
non può operare scorrettamente deve avere fiducia in chi questo controllo ce
l'ha.

### Il ruolo della fiducia

La fiducia da parte degli operatori è imprescindibile e può venire:

* O dal fatto che sono loro a operare sul registro e possono controllare il
funzionamento di questo
* Oppure devono avere fiducia per tutto ciò che è al di fuori del loro
controllo in chi questo controllo ce l'ha.

* L'operatore deve poter scrivere sul registro e sapere che la sua controparte
può fare altrettanto
* Deve poter fare affidamento sul fatto che la controparte non possa rinnegare
la propria scrittura (irripudibilità)
* L'operatore deve essere confidente che nessuno possa alterare il registro
o le proprie scritture a posteriori
* L'operatore deve essere confidente che il software di tenuta del registro
svolga i calcoli in modo corretto altrimenti dovrebbe ricontrollarli

Per tutto ciò che l'operatore non svolge direttamente in maniera consapevole
o di cui non può controllare il funzionamento

*è necessario che tutti gli operatori abbiano una grossa quantità di fiducia
verso una terza parte che svolge per loro i compiti di tenuta dei conti*

Nel mondo di oggi esistono "Shared Ledgers" come Paypal in cui la fiducia
necessaria è immensa poichè non solo gli operatori non scrivono in maniera
irripudiabile il registro ma possono controllare il funzionamento del
software solo a posteriori se controllano i calcoli e non ne hanno il controllo.

Questi "Shared Ledgers" non sono quelli di cui ci occupiamo.







Gli operatori devono avere completa fiducia in quanto viene scritto sul
registro e nel fatto che le regole siano seguite.

Per facilitare la comprensione definiamo chi si incarica della corretta
tenuta delle scritture il **Funzionario**.

### Il Funzionario

Può fare alcune cose per accrescere la confidenza nel sistema necessaria a
ridurre i tempi e i costi dei controlli ed il numero delle dispute:

### Il Funzionario dà accesso in lettura al registro condiviso

Se chi tiene il registro si incarica della corretta scrittura di questo
le parti devono essere sicure che la scrittura rifletta correttamente gli
accordi tra di loro ma almeno possono controllare a posteriori. In questo caso,
rinunciare a tenere un proprio registro delle transazioni sarebbe
sconsigliabile per le parti perchè ci si dovrebbe fidare che il Funzionario
ha trasformato sempre correttamente la volontà delle parti in scritture.

### Il Funzionario può dare accesso in scrittura al registro alle parti

Se la scrittura da parte degli opperatori:

* E' inoppugnabile cioè non è possibile dichiarare che la scrittura non sia avvenuta
* E' irripudiabile cioè è sempre possibile associare la scrittura alla volontà della
parte
* E' irreversibile cioè non è modificabile se non con un'altra scrittura
* E' immutabile cioè le scritture nel tempo non potranno cambiare senza che le
parti se ne accorgano

allora il Fumnzionario si disfa di ingombranti responsabilità e si limita a
certificare che le operazioni matematiche che portano al saldo sono fatte bene
e a tenere la manutenzione del registro nel suo funzionamento.

L'implicazione maggiore è che le parti possono rinunciare a tenere la popria
contabilità per le transazioni di questo tipo perché la propria contabilità
coincide con quella del mercato per quanto concerne le transazioni che la
riguardano.

### I Funzionari multipli
Il problema di colui che tiene il registro è che deve garantire, le parti della,
corretta tenuta contabile dei registri, lo stato per i prelievi fiscali legate
alle transazioni, le autorità di controllo per l'antiriciclaggio e se questi
enti interessati a vario titolo alla transazione sono in giurisdizioni
diverse la cosa si complica un bel pò.

A seconda dei casi l'autorità potrebbe volere un controllo a posteriori
di quanto è avvenuto oppure un diritto di veto sulla
transazione. Questo richiede nel primo caso un diritto di lettura sul registro
e nel secondo un diritto di co-firma nella scrittura della transazione sul
registro.
Anche l'Autorità che tiene il registro potrebbe volere la co-firma delle
transazioni per accertarsi che le transazioni abbiano tutti i requisiti non
controllabilivia software.

Infine gli operatori del mercato potrebbero essere molto restii ad affidare
i propri conti ad un unico ente e potrebbero scegliere che **le stesse regole**
siano controllate e co-firmate da più Autorità.

Per questa ragione i progetti di Shared Ledger oggi prevedono diversi "funzionari"
che co-firmano tutti o alcuni tipi di operazioni che avvengono sul registro
condiviso.

## Gli Shared Ledger, le Blockchains e il Bitcoin

Il modo in cui i dati delle scritture può essere scritto può variare a seconda
delle esigenze.

### Le blockchains
Nel caso delle Blockchain le transazioni sono raggruppate in blocchi.

Si può quindi dire che le blockchains sono tipi di registri condivisi in cui
le transazioni sono raggruppate in blocchi.

In una blockchain ogni transazione è costituita da due scripts (mini programmi).
Il primo programma permette di "liberare" tutti gli assets "vincolati" in questo
fornendo alcune istruzioni (normalmente riservate) la seconda parte determina
le istruzioni per la successiva "liberazione". E' possibile svincolare diversi
ammontari di assets prendendo e da diverse transazioni e fornendo le istruzioni
necessarie a ciascuna e si possono dettare condizioni multiple per il totale
degli assets liberati.

Le transazioni i cui assets sono già stati liberati sono dette spese e quelle
con gli assets bloccati sono dette non spese.

E' sempre possibile fare il calcolo totale degli asset contando quelli
all'interno delle transazioni non spese (Unspent Transaction Outputs UTXO).

### Il bitcoin

Il bitcoin è un asset che è contabilizzato su una blockchain particolare che
non ha bisogno della fiducia in una terza parte particolare in quanto ogni
attore è incentivato al corretto funzionamento del sistema in cui non è
possibile fare scritture scorrette grazie ai controlli software che ogni
operatore esegue su ogni transazione.
