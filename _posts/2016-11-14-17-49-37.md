---
layout: post
title: Titolo del post
img: http://www.assob.it/img/chain-257492_1280.jpg
bgimg: /img/post-bg.jpg
membro: di chi si parla
ruolo: Membro AssoB.it
---
[//]: # "Scrivere qui  sotto un summary del post"

<!-- more -->
POSIZIONE DI ASSOB.IT IN MERITO ALLA RM 72/E
Assob.it, Associazione per lo sviluppo delle tecnologie Blockchain, accoglie positivamente 
la Ris. AE 72/E pur apprezzandola solo in parte.
La Risoluzione contiene una buona ricostruzione dell’innovazione, partendo dalla Sentenza della Corte Europea di Giustizia 
C-264/14 del 22.10.2015 e ribadendo l’esenzione IVA sancita dalla stessa Sentenza: “l’attività che la Società 
intende porre in essere (compravendita di bitcoin NdR), remunerata attraverso commissioni pari alla differenza tra 
l’importo corrisposto dal cliente che intende acquistare/vendere bitcoin e la migliore quotazione reperita dalla Società 
sul mercato, debba essere considerata ai fini Iva quale prestazione di servizi esenti ai sensi dell’articolo 10, primo 
comma, n. 3), del d.P.R. 26 ottobre 1972, n. 633”.

Assob.it rileva come tale posizione, in linea con l’interpretazione europea, sia un passo positivo nella direzione di 
eliminare dubbi e perplessità sulla possibilità di utilizzo, anche se si concentra esclusivamente sull’aspetto di mezzo 
di pagamento. Detta visuale ingenera alcune criticità interpretative, anche in relazione agli orientamenti in seno 
all’Unione Europea.

Infatti, l’assimilazione del bitcoin alle valute non è perentoria nella Sentenza C-264/14 e sia l’European Banking 
Authority,( Opinion on Virtual currencies, June 2014), sia la Banca Centrale Europea (Virtual Currency Schemes, 
Febbraio 2015) hanno evidenziato la non assimilabilità tra valuta e criptovaluta, contestando anche l’uso del concetto 
di valuta/moneta, usato per consuetudine. 

L’equiparazione sic et simpliciter a valute determina una zona di incertezza per i capital gain derivanti dall’utilizzo 
di criptovalute da parte di persone fisiche, dato che la Risoluzione non prende chiaramente posizione in tal senso e 
menziona una generica non imponibilità prevista per i capital gain originati da valute estere solo a determinate condizioni 
nel sottolineare che l’exchanger non è sostituto d’imposta.

Assob.it deve sottolineare come non vi sia alcun obbligo di “schedatura” per gli acquirenti di bitcoin, essendo possibile 
la non emissione di fattura ai sensi del disposto dell’art. 36-bis del DPR 633/72, nonché come sia totalmente fuori luogo 
l’affermazione “Da ultimo, si ritiene che la Società istante, intenzionata ad esercitare professionalmente l’attività di 
negoziazione a pronti di valuta, sia assimilabile ai soggetti di cui all’articolo 11, comma 2, lettera c), del decreto 
legislativo 21 novembre 2007, n. 231.”

Assob.it sta partecipando ai tavoli di discussione a livello Europeo, quale membro del Working Group in merito alla 
Proposta di modifica della IV Direttiva Antiriciclaggio da cui emerge con chiarezza come le valute virtuali non siano 
comprese in alcuna delle definizioni attualmente previste dalla normativa e che necessitano quindi un intervento per 
comprenderle.

Assob.it auspica, pertanto, la creazione di un tavolo con le Autorità Italiane per contribuire alla creazione di un 
framework legislativo ed amministrativo coerente con le tendenze europee.
Assob.it è una realtà nazionale unica senza scopo di lucro costituita al fine di promuovere la più ampia diffusione della 
tecnologia blockchain e di rappresentare gli interessi e le istanze di tutti i soggetti che svolgano le attività connesse.


