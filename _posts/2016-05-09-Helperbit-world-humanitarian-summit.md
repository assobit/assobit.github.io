---
layout: post
membro: Helperbit
bgimg: /img/post-bg.jpg
img: /img/helperbit-logo.png
title: Helperbit selezionata dalle Nazioni Unite
ruolo: Membro Fondatore
---

Roma, 09 Maggio 2016 - L’italiana Helperbit annuncia di essere tra i 100 espositori che prenderanno parte all’evento "Innovation Marketplace" del World Humanitarian Summit, organizzato dalle Nazioni Unite in data 23 e 24 Maggio ad Istanbul in Turchia.

<!-- more -->

Il World Humanitarian Summit è il primo Vertice di questo tipo ed è stato indetto da Ban Ki-moon nel settembre 2013. E’ dedicato alle sfide che l’umanità deve fronteggiare; rappresentanti di governo, comunità locali, esponenti del settore privato, organizzazioni internazionali e organizzazioni umanitarie lavoreranno insieme verso uno scopo comune e con una determinazione condivisa per eliminare crisi e sofferenze che affliggono milioni di persone nel mondo. Il Summit offre ai leader mondiali un’opportunità essenziale per riaffermare il loro impegno nei confronti dell’umanità, già espresso nell’Agenda 2030 per lo Sviluppo Sostenibile.

L’evento "Innovation Marketplace" ha l’obiettivo di mettere in mostra le applicazioni pratiche di innovazione, prodotti nuovi o migliorati, servizi e processi che contribuiscano a rendere più efficace l’azione umanitaria. Una enfasi speciale è posta sulle innovazioni su piccola scala e gestite dalle comunità sotto-rappresentate, ma che portano ad un grande impatto.

E’ in questo contesto che Helperbit prenderà parte all’evento, con lo scopo di portare all’attenzione del panorama internazionale strumenti tecnologici innovativi (quali la blockchain) che possano far fronte ai problemi di inefficienza, opacità ed inadeguata amministrazione dei fondi destinati alle emergenze umanitarie.

Guido Baroncini Turricchia, CEO di Helperbit ha detto: "Siamo contenti che le Nazioni Unite identifichino nella Blockchain un campo di ricerca promettente, e che abbiano trovato in Helperbit un progetto degno di essere condiviso come applicazione positiva che offre trasparenza e efficienza nella gestione dei fondi in campo umanitario "



Per ulteriori informazioni contattare:
Guido Baroncini Turricchia [guido@helperbit.com](mailto:guido@helperbit.com)
